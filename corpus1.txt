พยากรณ์อากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นกำลังปานกลางจากประเทศจีนแผ่ปกคลุมประเทศไทยตอนบน ประกอบกับมีหย่อมความกดอากาศต่ำปกคลุมบริเวณประเทศกัมพูชา ลักษณะเช่นนี้ทำให้ประเทศไทยตอนบนมีฝนเกิดขึ้น กับมีอากาศเย็น ส่วนบริเวณยอดดอยและยอดภู มีอากาศหนาว สำหรับมรสุมตะวันออกเฉียงเหนือพัดปกคลุมอ่าวไทยและภาคใต้ ทำให้ภาคใต้มีฝนตกต่อเนื่อง อนึ่ง พายุโซนร้อน อัสนี พายุระดับ 3 บริเวณตะวันตกเฉียงใต้ของเกาะไต้หวัน มีแนวโน้มที่จะอ่อนกำลังลง และไม่มีผลกระทบต่อประเทศไทย ในช่วงวันที่ 7-8 พ.ย. 63 บริเวณความกดอากาศสูงหรือมวลอากาศเย็นกำลังปานกลางจากประเทศจีนปกคลุมประเทศไทยตอนบน ประกอบกับมีหย่อมความกดอากาศต่ำปกคลุมบริเวณประเทศกัมพูชา ลักษณะเช่นนี้ทำให้บริเวณประเทศไทยตอนบนมีอากาศเย็นกับมีฝนเล็กน้อยถึงปานกลาง โดยเฉพาะบริเวณภาคตะวันออกเฉียงเหนือตอนล่างและภาคตะวันออก สำหรับภาคใต้ตอนล่างมีฝนตกหนักบางแห่ง เนื่องจากมรสุมตะวันออกเฉียงเหนือพัดปกคลุมอ่าวไทยและภาคใต้ ส่วนในช่วงวันที่ 9 - 13 พ.ย. 63 บริเวณความกดอากาศสูงหรือมวลอากาศเย็นกำลังค่อนข้างแรงอีกระลอกจากประเทศจีนจะแผ่เสริมลงมาปกคลุมประเทศไทยตอนบน ทำให้ประเทศไทยตอนบน มีอุณหภูมิลดลง 2-4 องศาเซลเซียส กับมีอากาศเย็นและมีลมแรง ในขณะที่มรสุมตะวันออกเฉียงเหนือที่พัดปกคลุมอ่าวไทยตอนบนและภาคใต้จะมีกำลังแรงขึ้น ทำให้ภาคใต้ตอนล่างยังคงมีฝนตกหนักบางแห่ง ส่วนคลื่นลมบริเวณอ่าวไทยตอนบนมีกำลังปานกลาง โดยมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร อนึ่ง สำหรับพายุโซนร้อน อัสน พายุระดับ 3 ทางเหนือของประเทศฟิลิปปินส์มีแนวโน้มจะอ่อนกำลังลงในช่วงวันที่ 6-7 พ.ย. 63 โดยพายุนี้ไม่มีผลกระทบต่อประเทศไทย ส่วนในช่วงวันที่ 10-11 พ.ย. 63 จะมีหย่อมความกดอากาศต่ำกำลังแรงเคลื่อนตัวผ่านบริเวณประเทศเวียดนามตอนกลาง ขอให้ประชาชนบริเวณประเทศไทยตอนบนดูแลสุขภาพเนื่องจากสภาพอากาศที่แปรปรวนไว้ด้วย และประชาชนบริเวณภาคใต้ระวังอันตรายจากฝนที่ตกหนักและฝนที่ตกสะสมไว้ด้วย ในช่วงวันที่ 6-7 พ.ย. 63 ขอให้เกษตรกรเตรียมการป้องกันและระวังความเสียหายที่จะเกิดต่อผลผลิตทางการเกษตรไว้ด้วย บริเวณความกดอากาศสูงจากประเทศจีนได้แผ่ลงมาปกคลุมภาคเหนือตอนบนและภาคตะวันออกเฉียงเหนือในระยะต้นและกลางช่วงและแผ่ปกคลุมประเทศไทยตอนบนในระยะปลายช่วง ประกอบกับในวันแรกของช่วงมีหย่อมความกดอากาศต่ำปกคลุมอยู่บริเวณภาคเหนือและภาคตะวันออกเฉียงเหนือ ลักษณะดังกล่าวทำให้บริเวณประเทศไทยตอนบนมีอากาศเย็นเกือบทั่วไปในภาคเหนือและภาคตะวันออกเฉียงเหนือ กับมีฝนส่วนมากในระยะต้นช่วง ส่วนภาคใต้มีฝนตลอดช่วงจากอิทธิพลของมรสุมตะวันออกเฉียงเหนือที่พัดปกคลุมอ่าวไทยและภาคใต้เกือบตลอดช่วง ประกอบกับมีร่องมรสุมพาดผ่านภาคใต้ตอนกลางในระยะครึ่งแรกของช่วง จากนั้นได้เลื่อนลงไปพาดผ่านบริเวณภาคใต้ตอนล่าง บริเวณประเทศไทยตอนบน จะมีอากาศหนาวเย็นมากขึ้น โดยเฉพาะในระยะครึ่งหลังของเดือน กับจะมีหมอกหนาหลายพื้นที่ในบางช่วง บริเวณเทือกเขา ยอดดอยและยอดภูจะมีอากาศหนาวถึงหนาวจัดกับมีน้ำค้างแข็งเกิดขึ้นได้ในบางวัน สำหรับภาคใต้ฝั่งตะวันออกยังคงมีฝนตกชุกหนาแน่น กับจะมีฝนตกหนักบางแห่งในบางวัน โดยเฉพาะตั้งแต่จังหวัดสุราษฎร์ธานีลงไป คลื่นลมในทะเลอ่าวไทยยังคงมีกำลังแรง จะมีคลื่นสูง 2-4 เมตรในบางช่วง ส่วนภาคใต้ฝั่งตะวันตกฝนจะลดลง คลื่นลมทะเลอันดามันจะมีคลื่นสูง 1-2 เมตร เนื่องจาก บริเวณความกดอากาศสูงจากประเทศจีนยังคงแผ่เสริมลงมาปกคลุมประเทศไทยตอนบนเป็นระยะๆ โดยจะมีกำลังค่อนข้างแรงและต่อเนื่อง ประกอบกับมรสุมตะวันออกเฉียงเหนือกำลังแรงยังคงพัดปกคลุมประเทศไทย นอกจากนี้จะมีร่องมรสุมพาดผ่านบริเวณภาคใต้ตอนล่างในบางช่วง สรุปเดือนนี้ คาดว่า ปริมาณฝนรวมบริเวณประเทศไทยตอนบนจะสูงกว่าค่าปกติประมาณร้อยละ 50 ส่วนภาคใต้จะสูงกว่าค่าปกติร้อยละ 5 ส่าหรับอุณหภูมิเฉลี่ยจะสูงกว่าค่าปกติประมาณ 1 องศาเซลเซียส สวัสดีค่ะ